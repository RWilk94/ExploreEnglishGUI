Rzeczowniki policzalne jak sama nazwa wskazuje to takie, które można bez problemu policzyć na sztuki, np.: an apple = jabłko - możemy policzyć: jedno jabłko, dwa jabłka... Rzeczowniki te występują w liczbie pojedynczej i mnogiej. W liczbie pojedynczej przed nimi pojawia się przedimek nieokreślony a/an. 

a cat => cats (kot => koty)   

an apple => apples (jabłko => jabłka) 

Rzeczowniki niepoliczalne to takie, których nie można policzyć. Rzeczowniki te występują tylko w liczbie pojedynczej i nie stawiamy przed nimi przedimka a/an. Często natomiast używamy określenia some, oznaczającego nieco, trochę. 
air => some air (powietrze => trochę powietrza) 
time => some time (czas=> trochę czasu)  

Pomocnym może okazać się wyobrażenie, że do rzeczowników niepoliczalnych zaliczymy wszystko, do odmierzenia czego potrzeba miarki np. łyżeczki, szklanki, tubki, pojemnika (najczęściej w kontekście produktów spożywczych).  
Wśród rzeczowników niepoliczalnych wyróżnić można następujące kategorie: 

jedzenie i rzeczy półpłynne: 
cheese = ser
bread = chleb
honey = miód
toothpaste = pasta do zębów

płyny, ciecze: 
tea = herbata
water = woda 
petrol = benzyna 
oil = olej 

produkty sypkie, proszki: 
sugar = cukier
flour = mąka
rice = ryż
sand = piasek

pojęcia abstrakcyjne 
beauty = piękno
freedom = wolność
love = miłość
knowledge = wiedza, umiejętności

materiały: 
gold = złoto
silver = srebro 
iron = żelazo 
paper = papier 

rzeczowniki zakończone na -ics: 
mathematics = matematyka
gymnastics = gimnastyka 

inne: 
time = czas
money = pieniądze 
music = muzyka 
information = informacja, informacje 
weather = pogoda 
news = wiadomości 
work = praca 
furniture = meble 
hair = włosy 
traffic = korek drogowy 


Warto zapamiętać! 
Określenie some może również występować z rzeczownikami policzalnymi, ale tylko w liczbie mnogiej:
some apples = trochę jabłek 